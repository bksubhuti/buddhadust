<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="en" xmlns="http://www.w3.org/1999/xhtml">
<head>
  <title></title>
</head>

<body>
<div class="main">

					<h4 class="ctr sigil_not_in_toc"><i>Saṃyutta Nikāya<br/>
					3. Khandha Vagga<br/>
					24. Diṭṭhi Saṃyutta<br/>
					3. Dutiya Gamanam or Dutiya Vāro Vagga</i></h4>

					<h4 class="ctr sigil_not_in_toc">Sutta 44</h4>

					<h2 class="sigil_not_in_toc">Adukkha-m-Asukhī Suttaṃ</h2>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><span class="f2 g"><b>[220]</b></span></p>

					<p class="f4">Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti<br/>
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiṃ nu kho bhikkhave, sati<br/>
					kiṃ upādāya<br/>
					kiṃ abhinivissa<br/>
					evaṃ diṭṭhi uppajjati:|| ||</p>

					<p class="f4">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"Bhagavaṃ-mulakā no bhante, dhammā.|| ||</p>

					<p class="f4">Bhagavaṃ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,<br/>
					Bhagavantaṃ yeva paṭibhātu etassa bhāsitassa attho,<br/>
					Bhagavato sutvā bhikkhu dhāressan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Rūpe kho bhikkhave, sati<br/>
					rūpaṃ upādāya<br/>
					rūpaṃ abhinivissa<br/>
					evem diṭṭhi uppajjati:|| ||</p>

							<p class="f4 in2">'Adukkham-asukhī attā hoti arogo param maraṇā' ti.|| ||</p>

					<p class="f4">Vedanāya sati<br/>
					vedanaṃ upādāya<br/>
					vedanā abhinivissa<br/>
					evem diṭṭhi uppajjati:|| ||</p>

							<p class="f4 in2">'Adukkham-asukhī attā hoti arogo param maraṇā' ti.|| ||</p>

					<p class="f4">Saññāya sati<br/>
					saññaṃ upādāya<br/>
					saññā abhinivissa<br/>
					evem diṭṭhi uppajjati:|| ||</p>

							<p class="f4 in2">'Adukkham-asukhī attā hoti arogo param maraṇā' ti.|| ||</p>

					<p class="f4">Saṅkhāresu sati<br/>
					saṅkhāre upādāya<br/>
					saṅkhāre abhinivissa<br/>
					evem diṭṭhi uppajjati:|| ||</p>

							<p class="f4 in2">'Adukkham-asukhī attā hoti arogo param maraṇā' ti.|| ||</p>

					<p class="f4">Viññāṇe sati<br/>
					viññāṇaṃ upādāya<br/>
					viññāṇaṃ abhinivissa<br/>
					evem diṭṭhi uppajjati:|| ||</p>

							<p class="f4 in2">'Adukkham-asukhī attā hoti arogo param maraṇā' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi bhikkhave?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,<br/>
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,<br/>
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,<br/>
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saṅkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,<br/>
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,<br/>
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ diṭṭhaṃ,<br/>
					sutaṃ,<br/>
					mutaṃ,<br/>
					viññātaṃ,<br/>
					pattaṃ,<br/>
					pariyesitaṃ,<br/>
					anuvicaritaṃ manasā<br/>
					tam pi niccaṃ vā aniccaṃ vāti?</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,<br/>
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'Adukkham-asukhī attā hoti arogo param maraṇā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yato kho bhikkhave, ariya-sāvakassa imesu chasu ṭhānesu kaṇkhā pahīnā hoti,<br/>
					dukkhe pissa kaṇkhā pahīnā hoti,<br/>
					dukkha-samudaye pissa kaṇkhā pahīnā hoti,<br/>
					dukkha-nirodhe pissa kaṇkhā pahīnā hoti,<br/>
					dukkha-nirodha-gāminiy'āpaṭi-padāya pissa kaṇkhā pahīnā hoti.|| ||</p>

					<p class="f4">Ayaṃ vuccati bhikkhave, ariya-sāvako<br/>
					Sotāpanno<br/>
					avinipāta-dhammo<br/>
					niyato<br/>
					sambodhi-parāyano" ti.|| ||</p>

</div>
</body>
</html>